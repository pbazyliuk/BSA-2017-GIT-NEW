Українці потрапили в ТОП-25 престижного конкурсу НАСА 

Дві українські команди увійшли в ТОП-25 найбільш масштабного 
щорічного міжнародного хакатону NASA "Space Apps Challenge 2017" 
в категорії Рeople's Choice. Про це повідомляє Державне 
космічне агентство України. 

Лідерами конкурсу NASA стала команда інженерів з Дніпра 
з освітньо-науковим проектом Diversity. "Мета проекту –
підготовка нового покоління космічних дослідників і 
популяризація космосу. Команда Spacer запропонувала "земну" модель 
орбітальної станції, яка стане лабораторією для досліджень 
з імітацією умов космосу для всіх бажаючих", – йдеться в тексті 
повідомлення.

Також серед кращих Autonomous Smart Village – концепція розумного 
поселення, яку запропонували одеські школярі. "Інтелектуальні
системи управління в поєднанні з розгалуженою 
космічною інфраструктурою дозволять зробити життя землян 
максимально комфортним і безпечним, а також ефективно використовувати ресурси", – 
повідомляє агентство. Держагентство закликає українців підтримати
співвітчизників голосуванням. 

Міжнародний конкурс NASA "Space Apps Challenge" проводиться щорічно,
починаючи з 2012 року, і збирає десятки тисяч студентів, інженерів,
програмістів і інших фахівців по всьому світу, які протягом 48 годин
вирішують завдання, запропоновані американським космічним відомством. 
Україна приєдналася до хакатону NASA в 2016 році і відразу завоювала
перемогу - приз глядацьких симпатій за розробку моделі 
ракетоплана MarsHopper для дослідження Марса. Довідка. Хакатон - це
форум розробників, під час якого фахівці з різних областей 
розробки програмного забезпечення (програмісти, дизайнери, менеджери)
спільно працюють над вирішенням якої-небудь проблеми.