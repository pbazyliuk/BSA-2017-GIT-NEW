<!DOCTYPE html>
<html lang="ua">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Amd Vega Article</title>
</head>

<body>
    <article>
        <time datetime="2017-03-01 20:00">2017-03-01 20:00</time>
        <h1>Подробиці AMD Radeon RX Vega з Capsaicin &amp; Cream</h1>

        <p>В рамках заходу Capsaicin &amp; Cream на виставці GDC 2017 компанія AMD розповіла деякі нові подробиці щодо графічних
            процесорів AMD Vega і відеокарт AMD Radeon RX Vega на їх основі. В першу чергу був представлений логотип нової
            серії і ще раз підтверджено, що їх повноцінний дебют запланований на другий квартал поточного року.</p>

        <p>Як ми пам'ятаємо, мікроархітектура AMD Vega заснована на чотирьох «китах»: High Bandwidth Cache Controller (HBCC),
            новому поколінні обчислювальних блоків (Next-Gen Compute Unit або NCU) з підтримкою Rapid Packed Math (RPM),
            новому поколінні програмованого геометричного конвеєра (New Programmable Geonmetry Pipeline) і поліпшеному піксельному
            рушії (Advanced Pixel Engine). Деякі з них були детально розглянуті в попередній <a href="">презентації AMD Vega</a>,
            але були і деякі нові нюанси.</p>

        <h3>AMD High-Bandwidth Cache Controller</h3>

        <p>Завдяки інтеграції особливої кеш-пам’яті High Bandwidth Memory Cache (HBMC), що працює під керуванням контролера
            High Bandwidth Cache Controller (HBCC), розробники отримують можливість використання 100% відео- і кеш-пам'яті
            в графічних адаптерах лінійки AMD Radeon RX Vega. В оптимізованих іграх це дозволяє значно підвищити частоту
            кадрів. Наприклад, після активації цієї технології в Deus Ex Mankind Divided середній показник FPS виріс більш
            ніж на 50%, а мінімальний – більш ніж на 100%. Але відкритим залишається питання: «Чи захочуть розробники оптимізувати
            свої проекти?»</p>

        <h3>AMD Rapid Packed Math</h3>

        <p>Нове покоління обчислювальних блоків (NCU) отримає можливість використання опції Rapid Packed Math (RPM), яка прискорює
            обчислення половинної точності з плаваючою комою (FP16). Це дозволяє швидше прораховувати фізику та звичайні
            комп'ютерні розрахунки при підготовці зображення. Наприклад, активація RPM у технології TressFX дозволяє системі
            прораховувати поведінку вдвічі більшої кількості волосків (1 200 000 проти 550 000).</p>

        <h3>AMD Radeon Virtualized Encode</h3>

        <p>Графічні процесори лінійки AMD Vega використовуватимуться не лише в масових користувацьких відеокартах, але й у складі
            прискорювачів для хмарних серверних систем. Для просування такого сценарію AMD заручилася підтримкою компанії
            LiquidSky, яка вже пропонує хмарні обчислення та ігри більш ніж 1,5 млн користувачам. У рамках демонстрації AMD
            Vega в складі сервера здійснював обробку і трансляцію геймплея Battlefield 1 на користувацьку систему в роздільності
            Full HD (1080p). Тобто це буде певним аналогом потокового сервісу NVIDIA GeForce Now.</p>

        <h3>AMD MultiView Rendering и Multi-Res Rendering</h3>

        <p>Подбали в компанії AMD і про любителів VR-розваг. Спеціально для них в AMD Vega додали підтримку технологій AMD MultiRes
            Rendering і AMD MultiView Rendering, які є частиною AMD LiquidVR. Перша з них дозволяє зменшити навантаження
            на GPU шляхом оптимізації процесу рендерингу зображення, грунтуючись на особливостях нашого зору: з високою роздільною
            здатністю обробляється лише центральна частина кадру, а периферійні об'єкти – в низькій.</p>

        <p>У свою чергу AMD MultiView Rendering дозволяє поліпшити продуктивність CPU і GPU у VR шляхом усунення надлишкової
            (подвійної) обробки зображення. В результаті підвищується швидкість рендерингу та знижуються затримки при обробці
            кадрів. Це дозволяє задіяти менш потужні комп'ютери для занурення у віртуальну реальність.</p>


        <h3>Покращена реалізація Multi-GPU</h3>

        <p>Важливу роль в AMD відводять можливості з організації зв'язок декількох графічних адаптерів у режимі AMD CrossFireX.
            Наприклад, у рамках демонстрації гра Sniper Elite 4 показала майже 100% приріст на зв'язці відеокарт AMD Radeon
            RX 480, що стало можливим завдяки тісній співпраці Rebellion і AMD. В AMD Radeon RX Vega нам також обіцяють приділяти
            більшу увагу питанню оптимізації нових популярних ігор під технологію Multi-GPU з використанням можливостей API
            DirectX 12 і Vulkan.</p>

        <div>
            <a href="http://wccftech.com">http://wccftech.com</a> <br>
            <a href="https://www.techpowerup.com">https://www.techpowerup.com</a>
        </div>

        <span>Сергій Буділовський</span>

    </article>
</body>

</html>